8. Ceza Dairesi         2024/18575 E.  ,  2024/9897 K. "İçtihat Metni" MAHKEMESİ	:Ceza DairesiSAYISI	: 2022/179 E., 2024/264 K.SUÇ	: Uyuşturucu madde ticareti yapmaHÜKÜM	: İstinaf başvurusunun esastan reddiTEBLİĞNAME GÖRÜŞÜ	: BozmaYapılan ön inceleme neticesinde; sanık hakkında kurulan hükmün temyiz edilebilir olduğu, temyiz edenin hükmü temyize hak ve yetkisinin bulunduğu, temyiz isteminin süresinde olduğu, temyiz dilekçesinde temyiz sebeplerine yer verildiği, temyiz isteminin reddini gerektirir bir durumun bulunmadığı tespit edilmekle, gereği düşünüldü:I. HUKUKİ SÜREÇA. İlk DereceMersin 9. Ağır Ceza Mahkemesinin, 30.11.2021 tarihli ve 2020/179 Esas, 2021/417 Karar sayılı kararı ile sanık hakkında, değişen suç vasfına göre kullanmak için uyuşturucu madde bulundurma suçundan kamu davasının düşmesine karar verilmiştir.B. İstinafAdana Bölge Adliye Mahkemesi 5. Ceza Dairesinin, 15.02.2024 tarihli ve 2022/179 Esas, 2024/264 Karar sayılı kararı ile sanık hakkında, İlk Derece Mahkemesince kurulan hükme yönelik Cumhuriyet savcısının aleyhe istinaf başvurusunun esastan reddine karar verilmiştir.II. TEMYİZA. Temyiz SebepleriCumhuriyet savcısının temyiz istemiSanığın telefon incelemesinden ve sanıktan ele geçirilen uyuşturucu maddenin miktarı, çeşitliliğine göre sanık hakkında uyuşturucu madde ticareti yapma suçundan karar verilmesi gerekirken hataya düşülerek kullanma suçundan düşme kararı verilmesinin hukuka aykırı olduğuna ilişkindir.  B.	Değerlendirme ve GerekçeKabul edilebilir bir temyiz başvurusu üzerine yapılan inceleme neticesinde;Tüm dosya içeriğine göre, sanığın yakalandığı esnada kolluk görevlilerine mukavemet göstermesi, sanığın üst aramasında ele geçirilen uyuşturucu maddelerin çeşitliliği, sanığın cep telefonunda silinmiş olarak ele geçen uyuşturucu madde ve hassas terazi fotoğrafları, tanık olarak dinlenen Uygur ile sanık arasındaki mesaj içerikleri, suça konu uyuşturucu maddelerin miktarı ile oluşa göre sanık ...'ın eyleminin bir bütün halinde uyuşturucu madde ticareti yapma suçunu oluşturduğu gözetilmeden, İlk Derece Mahkemesince suç vasfında yanılgıya düşülerek yazılı şekilde "kullanmak için uyuşturucu madde bulundurma" suçundan kamu davasının düşmesine karar verilmesi ile Bölge Adliye Mahkemesince de istinaf başvurusunun esastan reddine dair karar verilmesi  hukuka aykırı görülmüştür.  III. KARARGerekçe bölümünde açıklanan nedenlerle Cumhuriyet savcısının temyiz isteği yerinde görüldüğünden  Adana Bölge Adliye Mahkemesi 5. Ceza Dairesinin, 15.02.2024 tarihli ve 2022/179 Esas, 2024/264 Karar sayılı kararının 5271 sayılı Kanun'un 302/2. maddesi gereği Tebliğnameye uygun olarak oy birliğiyle BOZULMASINA,Dava dosyasının, 5271 sayılı Kanun'un 304/2-b. maddesi uyarınca Mersin 9. Ağır Ceza Mahkemesine, Yargıtay ilamının bir örneğinin ise Adana Bölge Adliye Mahkemesi 5. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 23.12.2024 tarihinde karar verildi.  