8. Ceza Dairesi         2024/18499 E.  ,  2024/6074 K. "İçtihat Metni"  İNCELENEN KARARIN  MAHKEMESİ	:Asliye Ceza MahkemesiSAYISI	: 2014/1360 E., 2016/145 K.SUÇ	: Suç üstlenmeHÜKÜM	: MahkûmiyetTEBLİĞNAME GÖRÜŞÜ	: Ret5320 sayılı Kanunun 8/1. maddesi gereğince uygulanması gereken Ceza Muhakemeleri Usulü Kanunu'nun 311 inci maddesi hükmüne göre eski hale getirme talebi ile birlikte temyiz isteminde bulunulmuş olması halinde bu talebi inceleme merciinin Yargıtay'ın ilgili dairesi olması karşısında yapılan incelemede;Sanığın yokluğunda verilen hükmün 7201 sayılı  Tebligat Kanunu'nun 21 inci maddesinin ikinci fıkrası kapsamında doğrudan tebliğe çıkarılarak sanığa usulüne uygun tebliğ edilmediği tespit edilmiş ise de;  hükmün süresinde temyiz edilmemesi üzerine mahkemece kesinleştirme yapıldığı ve sanığın 27.12.2016 tarihinde para cezasını ödeyerek hükmü infaz ettiği, sanığın hükümden haberdar olduktan uzun bir süre sonra sanık müdafinin  temyiz talebinde bulunduğu anlaşılmakla yapılan incelemede;Yokluğunda verilen hükme karşı karar tarihi itibarıyla 6723 sayılı Kanun’un 33 üncü maddesiyle değişik 5320 sayılı Kanun’un 8 inci maddesi gereği yürürlükte bulunan 1412 sayılı Ceza Muhakemeleri Usulü Kanunu’nun (1412 sayılı Kanun) 310 uncu maddesinin birinci fıkrasında belirlenen bir haftalık kanunî süre geçtikten sonra  temyiz isteğinde bulunulduğu, hükmün, 1412 sayılı Kanun’un 305 inci maddesinin birinci fıkrası gereği re’sen temyize de tabi olmadığı anlaşılmakla, sanık müdafinin eski hale getirme ile vaki temyiz isteğinin, 1412 sayılı Kanun’un 317 nci maddesi gereği, Tebliğnameye uygun olarak, oy birliğiyle REDDİNE, Dava dosyasının, Mahkemesine gönderilmek üzere Yargıtay Cumhuriyet Başsavcılığına TEVDİİNE, 09.07.2024 tarihinde karar verildi.    