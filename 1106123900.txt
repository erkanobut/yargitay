8. Ceza Dairesi         2024/18651 E.  ,  2024/6111 K. "İçtihat Metni" T U T U K L U İNCELENEN KARARINMAHKEMESİ	:Ceza DairesiSAYISI	: 2023/220 E., 2023/624 K.SUÇ	: Uyuşturucu madde ticareti yapmaHÜKÜM	: İstinaf başvurusunun esastan reddiTEBLİĞNAME GÖRÜŞÜ	: Temyiz isteminin reddiGaziantep Bölge Adliye Mahkemesi 10. Ceza Dairesinin 29.12.2023 tarihli ve 2023/220 Esas, 2023/624 Karar sayılı kararının sanık tarafından temyizi üzerine yapılan ön inceleme neticesinde gereği düşünüldü: Sanık ve müdafiinin yokluğunda verilen ve 10.01.2024 tarihinde sanık müdafiine, 29.01.2024 tarihinde sanığa usûlüne uygun şekilde tebliğ edilen karara karşı, 5271 sayılı Ceza Muhakemesi Kanunu’nun (5271 sayılı Kanun) 291 inci maddesinin birinci fıkrasında belirlenen kanunî süre içerisinde 30.01.2024 tarihli, temyiz sebebi içermeyen dilekçe ile temyiz isteminde bulunulduğu; ancak aynı Kanun’un 295 inci maddesinin birinci fıkrasında öngörülen 7 günlük kanunî süre içerisinde temyiz nedenlerini içeren gerekçeli temyiz dilekçesinin sunulmadığı anlaşılmakla, sanığın temyiz isteminin, 5271 sayılı Kanun’un 298 inci maddesinin birinci fıkrası uyarınca, Tebliğname’ye uygun olarak, oy birliğiyle REDDİNE,Dava dosyasının, 5271 sayılı Kanun’un 304 üncü maddesinin birinci fıkrası uyarınca Gaziantep 10. Ağır Ceza Mahkemesine, Yargıtay ilâmının bir örneğinin ise Gaziantep Bölge Adliye Mahkemesi 10. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 09.07.2024 tarihinde karar verildi.  ... 