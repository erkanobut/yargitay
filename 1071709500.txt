8. Ceza Dairesi         2024/18503 E.  ,  2024/5059 K. "İçtihat Metni"  MAHKEMESİ	:Asliye Ceza MahkemesiSAYISI	: 2023/498 E., 2023/782 K.SUÇ	: İftiraHÜKÜMLER	: BeraatTEBLİĞNAME GÖRÜŞÜ	: OnamaSanıklar hakkında bozma üzerine kurulan hükümlerin; karar tarihi itibarıyla 6723 sayılı Kanun’un 33 üncü maddesiyle değişik 5320 sayılı Kanun’un 8 inci maddesi gereği yürürlükte bulunan 1412 sayılı Ceza Muhakemeleri Usulü Kanunu’nun (1412 sayılı Kanun) 305 inci maddesi gereği temyiz edilebilir olduğu, karar tarihinde yürürlükte bulunan 5271 sayılı Ceza Muhakemesi Kanunu’nun (5271 sayılı Kanun) 260 ıncı maddesinin birinci fıkrası gereği temyiz edenin hükmü temyize hak ve yetkisinin bulunduğu, 1412 sayılı Kanun’un 310 uncu maddesi gereği temyiz isteğinin süresinde olduğu, aynı Kanun’un 317 nci maddesi gereği temyiz isteğinin reddini gerektirir bir durumun bulunmadığı yapılan ön inceleme neticesinde tespit edilerek gereği düşünüldü: I. HUKUKÎ SÜREÇ1.	Söğüt Cumhuriyet Başsavcılığı'nın 19.12.2013 tarihli iddianamesi ile sanıklar hakkında iftira suçundan  5237 sayılı Türk Ceza Kanunu’nun (5237 sayılı Kanun) 267 nci maddesinin birinci fıkrası ve 53 üncü maddesi uyarınca cezalandırılmaları istemiyle dava açılmıştır.2. Söğüt Asliye Ceza Mahkemesinin 06.01.2014 tarihli kararı ile yetkisizlik kararı verilmiş ve dosya Bursa Asliye Ceza Mahkemesine gönderilmiştir.3. Bursa 2. Asliye Ceza Mahkemesinin 02.07.2015 tarihli kararı ile sanıklar hakkında iftira suçundan  5237 sayılı Kanun'un 267 nci maddesinin birinci fıkrası, 62 nci maddesinin birinci fıkrası uyarınca ayrı ayrı 10 ay hapis cezası ile cezalandırılmalarına, verilen hapis cezalarının aynı Kanun'un 51 inci maddesi uyarınca ertelenmesine ve 1 yıl süre ile denetim altında bulundurulmalarına karar  verilmiştir. 4. Bursa 2. Asliye Ceza Mahkemesinin 02.05.2015 tarihli kararının sanıklar ... ve ... ve katılan ... tarafından temyizi üzerine Yargıtay 8. Ceza Dairesinin 24.02.2021 tarihli ve 2019/19102 Esas, 2021/2963 Karar sayılı ilamı ile bozulmasına karar verilmiştir.5. Bursa 2. Asliye Ceza Mahkemesinin, 29.06.2022 tarihli kararı ile sanıklar hakkında iftira suçundan 5237 sayılı Kanun'un 267 nci maddesinin birinci fıkrası, 43 üncü maddesinin ikinci fıkrası, 62 nci maddesinin birinci fıkrası ve 53 üncü maddesi uyarınca ayrı ayrı 1 yıl 4 ay 20 gün hapis cezası ile cezalandırılmalarına ve hak yoksunluklarına karar verilmiştir.6. Bursa 2. Asliye Ceza Mahkemesinin, 29.06.2022 tarihli kararının sanıklar müdafii tarafından temyiz edilmesi üzerine, Yargıtay 8. Ceza Dairesinin 16.03.2023 tarihli, 2022/6662 Esas, 2023/1415 Karar sayılı kararı ile "... iftira özel kastıyla hareket ettiklerine dair mahkumiyetlerine yeterli her türlü şüpheden uzak, kesin ve yeterli delil de bulunmadığı gözetilerek sanıkların üzerlerine atılı suçtan beraatleri yerine yazılı şekilde mahkumiyetlerine karar verilmesi nedeniyle sanıklar hakkında kurulan hükümler hukuka aykırı bulunmuştur." gerekçesiyle hükümlerin bozulmasına karar verilmiştir.7. Bozma sonrası, Bursa 2. Asliye Ceza Mahkemesinin 05.12.2023 tarihli kararı ile sanıklar hakkında iftira suçundan beraat kararı verilmiştir.II. TEMYİZ SEBEPLERİKatılan ...'in temyiz isteği; eksik inceleme ile hüküm kurulduğuna ve iftira suçunun unsurlarının oluştuğuna ilişkindir.III. OLAY VE OLGULARDava konusu olay, sanıkların Söğüt Asliye Ceza Mahkemesi'nin 2012/117 Esas, 2013/55 Karar hakaret ve tehdit suçlarından sanık sıfatıyla yapılan yargılamaları sırasında karşı taraf vekili katılan ...'in sanık ...'a 'o.. çocuğu', sanık ...'ya 'konuşma lan Diyarbakırlı' şeklinde sözler söylediği, mahkeme hakimi olarak görev yapan katılan ...'un bu sözleri tutanağa geçirmeyerek, bu sözlere göz yumduğu iddiasında bulundukları, bu iddiaları ile ilgili katılan ... hakkında Bilecik Barosu tarafından, katılan ... hakkında Hakimler Savcılar Kurulu tarafından idari soruşturma başlatıldığı, böylece sanıkların katılanlar hakkında işlemediklerini bildikleri fiiller ile ilgili haklarında idari soruşturma başlatılmasını sağlayarak atılı iftira suçunu işledikleri iddiasına ilişkindir.IV. GEREKÇEBozma sonrası, yargılama sürecindeki işlemlerin usûl ve kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, vicdanî kanının dosya içindeki belge ve bilgilerle uyumlu olarak kesin verilere dayandırıldığı anlaşıldığından, katılan ...'in temyiz talebi yerinde görülmemekle, kararda hukuka aykırılık bulunmamıştır.V. KARARGerekçe bölümünde açıklanan nedenlerle Bursa 2. Asliye Ceza Mahkemesinin, 05.12.2023 tarihli ve 2023/498 Esas, 2023/782 Karar sayılı kararında katılan ... tarafından öne sürülen temyiz sebepleri ve dikkate alınan sair hususlar yönünden herhangi bir hukuka aykırılık görülmediğinden katılanın temyiz sebeplerinin reddiyle hükümlerin, Tebliğname’ye uygun olarak, oy çokluğuyla ONANMASINA, Dava dosyasının, Mahkemesine gönderilmek üzere Yargıtay Cumhuriyet Başsavcılığına TEVDİİNE, 11.06.2024 tarihinde karar verildi.  (K.D)KARŞI OYAyrıntılarını Dairemizin 16.03.2023 tarihli, 2022/6662 Esas, 2023/1415 Karar sayılı bozma kararının karşı oy bölümünde açıkladığım üzere sanıklar hakkında iftira suçundan mahkumiyet kararı verilmesi gerektiği düşüncesiyle sayın çoğunluğun beraat kararının onanması yönündeki görüşüne katılmıyorum.11.06.2024  