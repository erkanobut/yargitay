8. Ceza Dairesi         2024/18559 E.  ,  2024/6116 K. "İçtihat Metni" MAHKEMESİ	:Ceza DairesiSAYISI	: 2024/235 E., 2024/209 K.SUÇ	: Uyuşturucu madde ticareti yapmaHÜKÜM	: İstinaf başvurusunun esastan reddiTEBLİĞNAME GÖRÜŞÜ	: Ret Gaziantep Bölge Adliye Mahkemesi 5. Ceza Dairesinin 19.01.2024 tarihli ve 2024/235 Esas, 2024/209 Karar sayılı kararının sanık müdafii tarafından temyizi üzerine yapılan ön inceleme neticesinde gereği düşünüldü: Sanık hakkında, Gaziantep 10. Ağır Ceza Mahkemesinin 07.12.2023 tarihli ve 2023/266 Esas, 2023/458 Karar sayılı kararı ile uyuşturucu madde ticareti yapma suçundan, 5271 sayılı  Ceza Muhakemesi Kanunu’nun (5271 sayılı Kanun) 223 üncü maddesinin dördüncü fıkrasının (b) bendi  uyarınca  verilen ceza verilmesine yer olmadığına yönelik karara karşı Cumhuriyet savcısı ve sanık müdafiince istinaf kanun yoluna başvurulması üzerine Bölge Adliye Mahkemesince verilen istinaf başvurusunun esastan reddi kararı ve bu karara yönelik temyizin niteliği karşısında; 5271 sayılı Kanun'un 286 ncı maddesinin ikinci fıkrasının (h) bendinde yer alan; ceza verilmesine yer olmadığına ilişkin ilk derece mahkemesi kararları ile ilgili olarak bölge adliye mahkemesince verilen bu tür kararlar veya istinaf başvurusunun esastan reddine dair kararların temyiz incelemesine tabi olmadığına ilişkin düzenleme dikkate alındığında, sanık müdafiinin temyiz isteminin, 5271 sayılı Kanun’un 298 inci maddesinin birinci fıkrası uyarınca, Tebliğname’ye uygun olarak, oy birliğiyle REDDİ İLE HÜKMÜN ONANMASINA, Dava dosyasının, 5271 sayılı Kanun’un 304 üncü maddesinin birinci fıkrası uyarınca Gaziantep 10. Ağır  Ceza Mahkemesine, Yargıtay ilâmının bir örneğinin ise Gaziantep Bölge Adliye Mahkemesi 5. Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 09.07.2024 tarihinde karar verildi.  