8. Ceza Dairesi         2024/18518 E.  ,  2024/6202 K. "İçtihat Metni"  B O Z M A  Ü Z E R İ N EİNCELENEN KARARIN  MAHKEMESİ	 :Asliye Ceza MahkemesiSAYISI	 : 2022/127 E., 2022/400 K.SUÇ	 : Genel güvenliğin kasten tehlikeye sokulmasıHÜKÜM	 : MahkumiyetTEBLİĞNAME GÖRÜŞÜ	 : DüşmeSanık hakkında kurulan hükmün; temyiz edilebilir olduğu, temyiz edenin hükmü temyize hak ve yetkisinin bulunduğu, temyiz isteminin süresinde olduğu, temyiz isteğinin reddini gerektirir bir durumun bulunmadığı yapılan ön inceleme neticesinde tespit edilmekle, gereği düşünüldü: I. HUKUKÎ SÜREÇ1.	Suça sürüklenen çocuk hakkında, Kütahya Cumhuriyet Başsavcılığının 05.02.2014 tarihli iddianamesiyle genel güvenliğin kasten tehlikeye sokulması suçundan 5237 sayılı Türk Ceza Kanunu'nun 170/1-c, 54/1,56/1 ve 31/3 ncü maddeleri gereğince cezalandırılması  istemiyle dava açılmıştır.2. Kütahya 2. Asliye Ceza Mahkemesinin, 29.05.2014 tarihli kararı ile suça sürüklenen çocuk hakkında genel güvenliğin kasten tehlikeye sokulması suçundan 5237 sayılı Türk Ceza Kanunu'nun 170/1-c, 31/3, 62, 50/1-a, 52/2-3-4 ve 54/1-4 ncü maddeleri gereğince 2.000 TL adli para cezasıyla cezalandırılmasına karar verilmiş, Yargıtay 8. Ceza Dairesinin 16.11.2015 tarihli, 2015/10473 Esas, 2015/24640 sayılı kararıyla hükmün menfaat çatışması nedeniyle bozulmasına karar verilmiştir.3. Kütahya 2. Asliye Ceza Mahkemesinin, 02.02.2016 tarihli kararı ile suça sürüklenen çocuk hakkında genel güvenliğin kasten tehlikeye sokulması suçundan 5237 sayılı Türk Ceza Kanunu'nun 170/1-c, 31/3, 62, 50/1-a, 52/2-3-4, 51/3-7-8 ve 54/1-4 ncü maddeleri gereğince 2.000 TL adli para cezasıyla cezalandırılmasına ve cezanın ertelenmesine karar verilmiş, Yargıtay 8. Ceza Dairesinin 22.06.2016 tarihli, 2016/4367 esas, 2016/8376 sayılı kararıyla hükmün açıklanmasının geri bırakılmasının değerlendirilmesi  için bozulmasına karar verilmiştir.4. Kütahya 2. Asliye Ceza Mahkemesinin, 22.11.2016 tarihli kararı ile suça sürüklenen çocuk hakkındagenel güvenliğin kasten tehlikeye sokulması suçundan  5237 sayılı Türk Ceza Kanunu'nun 170/1-c, 31/3, 62, 50/1-a, 52/2-3-4, ve 54/1-4 ncü maddeleri gereğince 2.000 TL adli para cezasıyla cezalandırılmasına ve hükmün açıklanmasının geri bırakılmasına karar verilmiş ve bu karar 30.12.2016 tarihinde kesinleşmiştir.5. Suça sürüklenen çocuğun 21.09.2017 tarihinde hırsızlık suçu işlemiş olması nedeniyle  Kütahya 2. Asliye Ceza Mahkemesinin, 20.10.2022 tarihli kararı ile hüküm açıklanarak suça sürüklenen çocuk hakkında genel güvenliğin kasten tehlikeye sokulması suçundan 5237 sayılı Türk Ceza Kanunu'nun 170/1-c, 31/3, 62, 50/1-a,52/2-3-4, ve 54/1-4 ncü maddeleri gereğince 2.000 TL adli para cezasıyla cezalandırılmasına karar verilmiştir.II. TEMYİZ SEBEPLERİSuça sürüklenen çocuk müdafiinin temyiz sebepleri; suçun sübutuna, suça sürüklenen çocuk hakkında somut ve kesin delil bulunmadığına, suç işleme amacı olmadığına  ilişkindir. III. GEREKÇE1. Suça sürüklenen çocuğun yargılama konusu eylemi için, 5237 sayılı Türk Ceza Kanunu'nun 170/1-c maddesi uyarınca belirlenecek cezaların türü ve üst haddine göre aynı Kanun’un 66 ncı maddesinin birinci fıkrasının (e) bendi ve 66/2 nci maddesi gereği 5 yıl 4 ay olağan dava zamanaşımı süresinin öngörüldüğü anlaşılmıştır. 2. Suça sürüklenen çocuğa yüklenen suçların kanun maddesinde öngörülen cezanın türü ve üst sınırı itibariyle tabi olduğu 5237 sayılı Kanun'un 66 ncı maddesinin birinci fıkrasının (e) bendi ve 66/2 nci maddesi uyarınca belirlenen 5 yıl 4 aylık dava zamanaşımı süresi ile hükmün açıklanmasının geri bırakılması kararı nedeniyle dava zamanaşımının durduğu 8 ay 21 günlük sürenin, dava zamanaşımını kesen son işlem olan 02.02.2016 tarihli mahkumiyet kararından sonra 23.02.2022 tarihinde (20.10.2022 tarihli mahkumiyet kararından önce) dolduğu anlaşılmıştır. IV. KARARGerekçe bölümünde açıklanan nedenlerle Kütahya 2. Asliye Ceza Mahkemesinin, 20.10.2022 tarihli ve 2022/127 Esas, 2022/400 Karar sayılı kararına yönelik suça sürüklenen çocuk müdafiinin temyiz isteği yerinde görüldüğünden hükmün, 1412 sayılı Ceza Muhakemeleri Usulü Kanunu'nun (1412 sayılı Kanun) 321 inci maddesinin birinci fıkrası gereği BOZULMASINA, bu husus yeniden yargılamayı gerektirmediğinden aynı Kanun’un 322 nci maddesinin birinci fıkrasının (1) numaralı bendinin verdiği yetkiye dayanılarak suça sürüklenen çocuk hakkındaki kamu davasının 5271 sayılı Kanun’un 223 üncü maddesinin sekizinci fıkrası gereği gerçekleşen zamanaşımı nedeniyle, Tebliğname’ye uygun olarak, oy birliğiyle DÜŞMESİNE, Dava dosyasının, Mahkemesine gönderilmek üzere Yargıtay Cumhuriyet Başsavcılığına TEVDİİNE, 10.07.2024 tarihinde karar verildi 