8. Ceza Dairesi         2024/18505 E.  ,  2024/6208 K. "İçtihat Metni"  İNCELENEN KARARIN  MAHKEMESİ	:Asliye Ceza MahkemesiSAYISI	: 2015/666 E., 2016/124 K.SUÇ	: Hakkı olmayan yere tecavüz HÜKÜM	: MahkumiyetSanık hakkında kurulan hükmün; temyiz edilebilir olduğu, temyiz edenlerin hükmü temyize hak ve yetkilerinin bulunduğu, temyiz istemlerinin süresinde olduğu, temyiz isteğinin reddini gerektirir bir durumun bulunmadığı yapılan ön inceleme neticesinde tespit edilmekle, gereği düşünüldü: I. HUKUKÎ SÜREÇ1.	Sanık hakkında, Adıyaman Cumhuriyet Başsavcılığının 13.04.2015 tarihli iddianamesiyle hakkı olmayan yere tecavüz suçundan 5237 sayılı Türk Ceza Kanunu'nun 154 üncü maddesinin ikinci fıkrası yollamasıyla 154 üncü maddesinin birinci fıkrası ve 53 üncü maddesinin birinci fıkrası gereğince cezalandırılması  istemiyle dava açılmıştır.2. Adıyaman 3. Asliye Ceza Mahkemesinin, 03.03.2016 tarihli kararı ile sanık hakkında 5237 sayılı Türk Ceza Kanunu'nun 154 üncü maddesinin birinci fıkrası, 62 nci maddesi, 52 nci maddesinin ikinci ve dördüncü fıkraları, 50 nci maddesinin birinci fıkrasının (a) bendi ve 52 nci maddesi gereğince 6.000,00 TL ve 1.000,00 TL adli para cezasıyla cezalandırılmasına karar verilmiştir.II. TEMYİZ SEBEPLERİSanık müdafiinin temyiz sebepleri; eksik incelemeyle karar verildiğine,Suçtan zarar gören Maliye Hazinesi vekilinin temyiz sebepleri; suçun sübutuna, davanın kendilerine ihbar edilmemesi nedeniyle hükmün bozulması gerektiğine ilişkindir. III. GEREKÇE1. Sanığın yargılama konusu eylemi için, 5237 sayılı Türk Ceza Kanunu'nun (5237 sayılı Kanun) 154 üncü maddesinin birinci fıkrası  uyarınca belirlenecek cezanın türü ve üst haddine göre aynı Kanun’un 66 ncı maddesinin birinci fıkrasının (e) bendi gereği 8 yıl olağan dava zamanaşımı süresi  öngörüldüğü anlaşılmıştır. 2. Sanığa yüklenen suçun kanun maddesinde öngörülen cezanın türü ve üst sınırı itibariyle tabi olduğu 5237 sayılı Kanun'un 66 ncı maddesinin birinci fıkrasının (e) bendi uyarınca belirlenen 8 yıllık olağan dava zamanaşımı süresinin, dava zamanaşımını kesen son işlem olan 03.03.2016 tarihli mahkumiyet kararından temyiz inceleme tarihine kadar gerçekleştiği anlaşılmıştır.IV. KARARGerekçe bölümünde açıklanan nedenlerle Adıyaman 3. Asliye Ceza Mahkemesinin, 03.03.2016 tarihli ve 2015/666 Esas, 2016/124 Karar sayılı kararına yönelik sanık müdafii ve Maliye Hazinesi vekilinin temyiz isteği yerinde görüldüğünden hükmün, 1412 sayılı Ceza Muhakemeleri Usulü Kanunu'nun (1412 sayılı Kanun) 321 inci maddesinin birinci fıkrası gereği BOZULMASINA, bu husus yeniden yargılamayı gerektirmediğinden aynı Kanun’un 322 nci maddesinin birinci fıkrasının (1) numaralı bendinin verdiği yetkiye dayanılarak sanık hakkındaki kamu davasının 5271 sayılı Kanun’un 223 üncü maddesinin sekizinci fıkrası gereği gerçekleşen zamanaşımı nedeniyle, Tebliğname’ye uygun olarak, oy birliğiyle DÜŞMESİNE, Dava dosyasının, Mahkemesine gönderilmek üzere Yargıtay Cumhuriyet Başsavcılığına TEVDİİNE, 10.07.2024 tarihinde karar verildi.  