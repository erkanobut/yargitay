8. Ceza Dairesi         2024/24143 E.  ,  2024/8800 K. "İçtihat Metni" MAHKEMESİ	:Ceza DairesiSAYISI	: 2018/2661 E., 2020/1689  K.SUÇ	: Başkasına ait banka veya kredi kartının izinsiz kullanılması suretiyle yarar sağlamaHÜKÜMLER	:  İstinaf başvurusunun esastan reddi ve mahkumiyet kararıTEBLİĞNAME GÖRÜŞÜ	:Red - Temyiz başvurusunun esastan reddi ile hükmün onanmasıİTİRAZA KONU KARAR	: OnamaİTİRAZ EDEN	: Yargıtay Cumhuriyet BaşsavcılığıYargıtay 8. Ceza Dairesinin 05.02.2024 tarihli ve 2021/18743 Esas ve 2024/829 Karar sayılı kararına karşı Yargıtay Cumhuriyet Başsavcılığının 14.10.2024 tarihli ve 2024/73046 sayılı itirazı üzerine yapılan inceleme neticesinde;5271 sayılı Ceza Muhakemesi Kanunu’nun (5271 sayılı Kanun) 308 inci maddesinin birinci fıkrasında belirtilen kanunî süresinde yapılan aleyhe itiraz başvurusu üzerine dava dosyası, aynı Kanun’un 308 inci maddesinin ikinci fıkrası gereği Dairemize gönderilmekle, gereği düşünüldü:I. İTİRAZ SEBEPLERİİtiraz konusu 7201 sayılı Tebligat Kanunu'nun 21 inci maddesine aykırı tebligat yapılması nedeniyle sanığın temyiz hakkını kullanamamasına ilişkindir.II. GEREKÇE7201 sayılı Tebligat Kanunu'nun 10 uncu maddesinin ikinci fıkrasının, “Bilinen en son adresin tebligata elverişli olmadığının anlaşılması veya tebligat yapılamaması hâlinde, muhatabın adres kayıt sisteminde bulunan yerleşim yeri adresi, bilinen en son adresi olarak kabul edilir ve tebligat buraya yapılır.” hükmü ile gerçek kişilere yapılacak tebligat ile ilgili olarak iki aşamalı bir yöntem benimsenmiş olması karşısında, önce bilinen en son adres (bilinen bir adres yoksa ya da bilinen en son adres ile adres kayıt sistemindeki adres aynı ise MERNİS adresi olduğu belirtilmeksizin adres kayıt sistemindeki adres) esas alınarak, Tebligat Kanunu'nun 21 inci maddesinin birinci fıkrasına göre normal tebligat çıkarılıp, çıkarılan tebligatın bila tebliğ iade edilmesi halinde, aynı Kanun’un 21 inci maddesinin ikinci fıkrası uyarınca adres kayıt sistemindeki adres bilinen en son adres olarak kabul edilerek, bu adrese tebliğ yapılması gerektiği, Tebligat Kanunu'nun 35 inci maddesine göre tebliğin ise; adresini değiştiren kimsenin yeni adresini bildirmemesi ve adres kayıt sisteminde yerleşim yeri (MERNİS) adresinin de tespit edilememesi halinde yapılması gerektiği ancak somut olayda; Gerekçeli kararın sanığın bilinen adresine,Tebligat Kanunu'nun 21 inci maddesinin birinci fıkrasına göre normal tebligat çıkarılıp,bila tebliğ iade edilmesi üzerine Tebligat Kanunu'nun 21 inci maddesinin ikinci fıkrası uyarınca adres kayıt sistemindeki adres bilinen en son adres olarak kabul edilerek, MERNİS şerhli olarak bu adrese tebliğ yapılması gerektiği halde doğrudan Tebligat Kanunu'nun 35 inci maddesine göre tebliğ yapılarak sanığa gerekçeli kararın usulüne uygun tebliğ edilmemesi  nedeniyle, Yargıtay Cumhuriyet Başsavcılığı itirazının yerinde olduğu sonucuna varılmıştır.III. KARAR1.	Gerekçe bölümünde belirtilen nedenle Yargıtay Cumhuriyet Başsavcılığı İTİRAZININ KABULÜNE,2. 5271 sayılı Kanun’un 308 inci maddesinin ikinci fıkrası gereği Yargıtay 8. Ceza Dairesinin 05.02.2024 tarihli ve 2021/18743 Esas ve 2024/829 Karar sayılı temyiz isteminin esastan reddi ile hükmün onanmasına dair  ilâmının KALDIRILMASINA,3. Sanığın öğrenme tarihi temyiz tarihi olarak kabul edilerek sanık ... müdafiinin dilekçesinin temyiz mahiyetinde olduğu ve bu nedenle temyiz incelenmesinin sanık müdafii ile katılan vekilinin talepleri gözetilerek yapılmasına, İstanbul Bölge Adliye Mahkemesi 17. Ceza Dairesinin, 23.12.2020 tarihli  2018/2661 Esas 2020/1689 Karar sayılı kararında sanık ... müdafii ve katılan vekilince belirtilen temyiz sebepleri ve 5271 sayılı Kanun’un 289 uncu maddesinin birinci fıkrası ile sınırlı olarak yapılan inceleme neticesinde hukuka aykırılık görülmediğinden 5271 sayılı Kanun’un 302 nci maddesinin birinci fıkrası gereği, oy birliğiyle TEMYİZ İSTEMİNİN ESASTAN REDDİ İLE HÜKMÜN ONANMASINA,Dava dosyasının, 5271 sayılı Kanun’un 304 üncü maddesinin birinci fıkrası uyarınca İstanbul 15.Asliye Ceza Mahkemesine, Yargıtay ilâmının bir örneğinin ise İstanbul Bölge Adliye Mahkemesi 17.Ceza Dairesine gönderilmek üzere Yargıtay Cumhuriyet Başsavcılığına TEVDİİNE, 19.11.2024 tarihinde karar verildi.     