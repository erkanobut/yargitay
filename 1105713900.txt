8. Ceza Dairesi         2024/18504 E.  ,  2024/6920 K. "İçtihat Metni" B O Z M A  Ü Z E R İ N E İNCELENEN KARARIN  MAHKEMESİ		:Asliye Ceza MahkemesiSAYISI		: 2021/1412 E., 2024/155 K.SUÇLAR		: Kişiyi hürriyetinden yoksun kılmaHÜKÜM		: BeraatTEBLİĞNAME GÖRÜŞÜ	 : OnamaSanıklar hakkında bozma üzerine kurulan hükümlerin; karar tarihi itibarıyla temyiz edilebilir olduğu, karar tarihinde yürürlükte bulunan usul hükümlerine göre temyiz edenin hükümleri temyize hak ve yetkisinin bulunduğu, temyiz isteğinin süresinde olduğu ve reddini gerektirir bir durumun bulunmadığı yapılan ön inceleme neticesinde tespit edilmekle gereği düşünüldü: I. HUKUKÎ SÜREÇ1. Şanlıurfa Cumhuriyet Başsavcılığının, 10.04.2012 tarihli iddianamesi ile sanıklar hakkında kişiyi hürriyetinden yoksun kılma suçundan cezalandırılmaları talebi ile dava açılmıştır.  2. Şanlıurfa 5. Asliye Ceza Mahkemesinin, 05.11.2013 tarihli kararı ile sanıklar hakkında kişiyi hürriyetinden yoksun kılma suçundan beraat kararları verilmiştir. 3. Yargıtay 8. Ceza Dairesinin 13.09.2021 tarihli kararı ile eksik araştırma neticesinde karar verilmesi nedeniyle hükümlerin bozulmasına karar verilmiştir.4. Yargıtay bozma ilamına uyularak yapılan yargılamada; Şanlıurfa 5. Asliye Ceza Mahkemesinin, 07.02.2024 tarihli kararı ile sanıklar hakkında kişiyi hürriyetinden yoksun kılma suçundan beraat kararları verilmiştir.II. TEMYİZ SEBEPLERİKatılan vekilinin temyiz isteği, mağdurenin istikrarlı şekilde olayı anlattığına, sanıkların savunmalarına itibar edilemeyeceğine, yeterince araştırma yapılmadığına  ve somut bir nedene dayanmayan diğer temyiz itirazlarına ilişkindir. III. OLAY VE OLGULARDava konusu olay; mağdure ile inceleme dışı sanık ...'in gayrı resmi olarak birlikte yaşadıkları, aralarında geçimsizlik bulunduğu, bu nedenle mağdurenin çocuklarını sanık ...'e bırakıp ayrılmak istediği, bunun üzerine sanıkların mağdureyi alıkoydukları iddiasına  ilişkindir. IV. GEREKÇESanıkların aşamalardaki suçu inkara yönelik savunmaları, mağdure beyanları, tanık ifadeleri, kolluk tutanakları ve tüm dava dosyası kapsamındaki deliller birlikte değerlendirildiğinde, yapılan duruşmaya, toplanıp karar yerinde gösterilen delillere, mahkemenin yargılama sonuçlarına uygun şekilde oluşan inanç ve takdirine, dosya kapsamına uygun gerekçesine ve incelenen dava dosyası içeriğine göre,  Mahkemece sanıklar hakkında verilen beraat kararlarında isabetsizlik görülmediğinden, katılan vekilinin sübuta yönelik temyiz itirazlarının reddine karar verilmesi gerektiği anlaşılmış ve mahkemenin kararında hukuka aykırılık görülmemiştir.V. KARARGerekçe bölümünde açıklanan nedenlerle Şanlıurfa 5. Asliye Ceza Mahkemesinin, 07.02.2024 tarihli ve 2021/1412 Esas 2024/155 Karar sayılı kararında katılan vekilinin temyiz itirazları ve dikkate alınan sair hususlar yönünden herhangi bir hukuka aykırılık görülmediğinden katılan vekilinin temyiz  sebeplerinin reddiyle hükümlerin, Tebliğnameye uygun olarak, oy birliğiyle ONANMASINA, Dava dosyasının, Mahkemesine gönderilmek üzere Yargıtay Cumhuriyet Başsavcılığına TEVDİİNE, 23.09.2024 tarihinde karar verildi. 