8. Ceza Dairesi         2024/23927 E.  ,  2024/9762 K. "İçtihat Metni" MAHKEMESİ	:Ağır Ceza MahkemesiSAYISI	: 2024/177 E., 2024/252 K.SUÇ	: Parada sahtecilikHÜKÜM	: MahkûmiyetTEBLİĞNAME GÖRÜŞÜ	: OnamaYapılan ön inceleme neticesinde; sanık hakkında bozma üzerine kurulan hükmün temyiz edilebilir olduğu, temyiz edenin hükmü temyize hak ve yetkisinin bulunduğu, temyiz isteminin süresinde olduğu, temyiz isteminin reddini gerektirir bir durumun bulunmadığı tespit edilmekle, gereği düşünüldü:I. HUKUKÎ SÜREÇ1.İstanbul Anadolu Cumhuriyet Başsavcılığının 05.10.2015 tarihli iddianamesiyle, sanık hakkında parada sahtecilik suçundan cezalandırılması istemiyle kamu davası açılmıştır.2.İstanbul Anadolu 11. Ağır Ceza Mahkemesinin 24.02.2016 tarihli kararıyla, sanık hakkında parada sahtecilik suçundan 5237 sayılı Türk Ceza Kanunu'nun (5237 sayılı Kanun) 197/1, 43/1, 62/1. maddeleri uyarınca 5 ay hapis ve 20,00 TL adli para cezası ile cezalandırılmasına cezasının mükerrirlere özgü infaz rejimine göre çektirilmesine karar verilmiştir.3.İstanbul Anadolu 11. Ağır Ceza Mahkemesinin 24.02.2016 tarihli kararının, Yargıtay 8. Ceza Dairesinin 14.02.2024 tarihli kararıyla, sanığın, aynı nitelikteki 12.05.2013 tarihli eyleminden sonra İstanbul Cumhuriyet Başsavcılığınca düzenlenen 24.05.2013 tarihli iddianame ile hukuki kesintinin oluştuğu; iş bu temyiz incelemesine konu 27.05.2013 tarihli eyleminden sonra aynı gün yakalanıp ifadesinin alınmasının ardından serbest bırakıldığı ve bu şekilde fiili kesintinin gerçekleştiği ve sanığın her bir olay tarihindeki eyleminden dolayı ayrı mahkumiyet hükmü kurulması gerektiği, kesintisiz suçlarda uygulama yeri olmayan zincirleme suç hükümlerinin uygulanması ile 12.05.2013 tarihli eyleminden dolayı İstanbul 20. Ağır Ceza Mahkemesinin 2013/292 Esas sayılı dosyasından verilen cezanın mahsup edilmesine karar verilmesinin hukuka aykırı olduğu gerekçesiyle bozulmasına karar verilmiştir.4.Bozmaya uyularak yapılan yargılamada, İstanbul Anadolu 11. Ağır Ceza Mahkemesinin 05.06.2024 tarihli kararıyla, sanık hakkında parada sahtecilik suçundan 5237 sayılı Kanun'un 197/1, 62/1. maddeleri uyarınca 1 yıl 8 ay hapis ve 80,00 TL adli para cezası ile cezalandırılmasına, sanığın bozma öncesi verilen ceza miktarı yönünden kazanılmış ... gözetilerek cezasının 5 ay hapis ve 20,00 TL üzerinden infazına ve cezasının mükerrirlere özgü infaz rejimine göre çektirilmesine karar verilmiştir.II. TEMYİZA. Temyiz SebepleriSanığın temyiz isteği; somut bir sebebe dayanmamaktadır. B. Değerlendirme ve Gerekçe1.Dosya kapsamında yer alan 27.05.2013 tarihli olay tutanağı, T.C. Merkez Bankası'ndan alınan 25.06.2013 tarihli rapor ile diğer tüm deliller birlikte değerlendirildiğinde, kolluk güçleri tarafından durumundan şüphelenilerek cadde üzerinde durdurulan sanığın üzerinden bir (1) adet sahte olarak üretilmiş 100,00 TL değerindeki paranın ele geçirildiği böylece üzerine atılı parada sahtecilik suçunu işlediği anlaşılmıştır.  2. Yargılama sürecindeki işlemlerin usul ve kanuna uygun olarak yapıldığı, aşamalarda ileri sürülen iddia ve savunmaların toplanan ve dosya kapsamına göre yeterli olduğu anlaşılan delillerle birlikte gerekçeli kararda gösterilip tartışıldığı, hükme esas alınan ve reddedilen delillerin açıkça gösterildiği, vicdani kanının dosya içindeki belge ve bilgilerle uyumlu olarak kesin verilere dayandırıldığı, eylemin sanık tarafından gerçekleştirildiğinin saptandığı, hükme esas alınan raporların yeterli olduğu anlaşıldığından, hükümde hukuka aykırılık bulunmamıştır.III. KARARGerekçe bölümünde açıklanan nedenlerle İstanbul Anadolu 11. Ağır Ceza Mahkemesinin, 05.06.2024 tarihli ve 2024/177 Esas, 2024/252 Karar sayılı kararında sanık tarafından öne sürülen temyiz sebepleri ve dikkate alınan sair hususlar yönünden herhangi bir hukuka aykırılık görülmediğinden sanığın temyiz sebeplerinin reddiyle hükmün, Tebliğname’ye uygun olarak, oy birliğiyle ONANMASINA, Dava dosyasının, Mahkemesine gönderilmek üzere Yargıtay Cumhuriyet Başsavcılığına TEVDİİNE, 18.12.2024 tarihinde karar verildi.  