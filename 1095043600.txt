8. Ceza Dairesi         2024/18746 E.  ,  2024/6083 K. "İçtihat Metni" MAHKEMESİ	:Ceza DairesiSAYISI	: 2024/984 E., 2024/932 K.SUÇ	: Uyuşturucu madde ticareti yapmaHÜKÜM	: İstinaf başvurusunun esastan reddiTEBLİĞNAME GÖRÜŞÜ	: Düzeltilerek Onamaİlk Derece Mahkemesince verilen hükme yönelik istinaf incelemesi üzerine Bölge Adliye Mahkemesi tarafından verilen karara karşı  sanık müdafinin temyiz talebinin vekalet ücretine ilişkin olduğu; 5271 sayılı Ceza Muhakemesi Kanunu’nun (5271 sayılı Kanun) 286 ncı maddesinin birinci fıkrası uyarınca temyiz edilebilir olduğu, 260 ıncı maddesinin birinci fıkrası gereği temyiz edenin hükmü temyize hak ve yetkisinin bulunduğu, 291 inci maddesinin birinci fıkrası gereği temyiz isteminin süresinde olduğu, 294 üncü maddesinin birinci fıkrası gereği temyiz dilekçesinde  temyiz sebeplerine yer verildiği, 298 inci maddesinin birinci fıkrası gereği temyiz isteminin reddini gerektirir bir durumun bulunmadığı yapılan ön inceleme neticesinde tespit edilmekle, gereği düşünüldü:I.HUKUKİ SÜREÇA. Afyonkarahisar  Cumhuriyet Başsavcılığı' nın 07.11.2023  tarihli  iddianamesi ile sanığın uyuşturucu madde ticareti suçundan  5237 sayılı Türk Ceza Kanunu’nun (5237 sayılı Kanun) 188 inci maddesinin üçüncü fıkrası, dördüncü fıkrasının ( a) bendi, 53 ,54 ve 58 inci maddeleri uyarınca cezalandırılması istemiyle kamu davası açılmıştır.B. Afyonkarahisar 2. Ağır Ceza Mahkemesinin 18.01.2024 tarihli kararı ile sanığın uyuşturucu madde ticareti yapma suçundan beraatine ve sanık müdafii lehine vekalet ücreti hükmedilmesine yer olmadığına karar verilmiştir.C. Konya Bölge Adliye Mahkemesi 3. Ceza Dairesinin 21.02.2024 tarihli kararı ile sanık müdafii (OCAS)'nin ''vekalet ücreti talebi ile sınırlı'' olan ve yerinde görülmeyen istinaf başvurusunun esastan reddine karar verilmiştir.II. TEMYİZ SEBEPLERİSanık müdafinin temyiz isteği; beraat eden ve kendisini vekil ile temsil ettiren sanık lehine vekalet ücretine hükmedilmesi gerektiğine  ilişkindir.III. GEREKÇESanık yararına maktu vekalet ücretine hükmedilebilmesi için kendisinin vekaletname ile atadığı bir vekille temsilinin gerekli olduğu ve dosya içerisinde bulunan belgelere göre müdafinin baro tarafından zorunlu olarak görevlendirildiğinin anlaşılması karşısında, sanık lehine vekalet ücretine hükmedilmemesinde isabetsizlik görülmediğinden, sanık müdafiinin temyiz talebinin reddine karar verilmiştir. IV. KARARGerekçe bölümünde açıklanan nedenlerle Konya Bölge Adliye Mahkemesi 3. Ceza Dairesinin, 21.02.2024 tarihli ve 2024/984 Esas, 2024/932 Karar sayılı kararında sanık müdafiinin vekalet ücretine hasren yaptığı temyiz sebebi yönünden herhangi bir hukuka aykırılık görülmediğinden, 5271 sayılı Kanun’un 302 nci maddesinin birinci fıkrası gereği, Tebliğname’ye  aykırı olarak, oy birliğiyle TEMYİZ İSTEMİNİN ESASTAN REDDİ İLE HÜKMÜN ONANMASINA,  Dava dosyasının, 5271 sayılı Kanun’un 304 üncü maddesinin birinci fıkrası uyarınca Afyonkarahisar 2. Ağır Ceza Mahkemesine, Yargıtay ilâmının bir örneğinin ise Konya  Bölge Adliye Mahkemesi 3. Ceza Dairesine gönderilmek üzere Yargıtay Cumhuriyet Başsavcılığına TEVDİİNE,  09.07.2024   tarihinde karar verildi.  