8. Ceza Dairesi         2024/18481 E.  ,  2024/7198 K. "İçtihat Metni"  İNCELENEN KARARIN  MAHKEMESİ	:Ağır Ceza MahkemesiSAYISI	: 2023/657 E., 2023/685 K.SUÇ	: Hükümlü veya tutuklunun kaçmasıHÜKÜM	: MahkûmiyetTEBLİĞNAME GÖRÜŞÜ	: OnamaÇanakkale 1. Ağır Ceza Mahkemesinin 02.11.2023 tarihli ve 2023/657 Esas, 2023/685 Karar sayılı kararının hükümlü tarafından temyizi üzerine yapılan ön inceleme neticesinde gereği düşünüldü: 5320 sayılı Ceza Muhakemesi Kanununun Yürürlük ve Uygulama Şekli Hakkında Kanun'un (5320 sayılı Kanun) 8 inci maddesinin birinci fıkrası, "Bölge Adliye mahkemelerinin, 26.09.2004 tarih ve 5235 sayılı Adlî Yargı İlk Derece Mahkemeleri ile Bölge Adliye Mahkemelerinin Kuruluş, Görev ve Yetkileri Hakkında Kanun'un  geçici 2'nci maddesi  uyarınca  Resmî Gazete'de ilân edilecek göreve başlama tarihinden önce verilen kararlar hakkında, kesinleşinceye kadar Ceza Muhakemeleri Usulü Kanununun 322 nci maddesinin dördüncü, beşinci ve altıncı fıkraları hariç olmak üzere, 305 ilâ 326'ncı maddeleri uygulanır. (Ek cümle: 1/7/2016-6723/33 md.) Bu kararlara ilişkin dosyalar bölge adliye mahkemelerine gönderilemez." şeklinde düzenlendiği, hükümlü hakkında 5237 sayılı Türk Ceza Kanunu'nun (5237 sayılı Kanun) 7 nci maddesinin ikinci fıkrası gereğince yapılan uyarlamaya  ilişkin Çanakkale 1. Ağır Ceza Mahkemesinin 02.11.2023 tarihli ve 2023/657 Esas sayılı kararı, bölge adliye mahkemelerinin göreve başladığı 20.07.2016 tarihinden sonra verilmiş olduğundan kanun yolu incelemesinin istinaf  olduğu, bu nedenle uyarlama kararına yönelik istinaf talebinin de Bursa Bölge Adliye Mahkemesi ilgili Ceza Dairesi'nce değerlendirilmesi gerektiği anlaşılmakla; hükümlünün istinaf talebi ile ilgili gereğinin mahallince yapılması için dosyanın Tebliğnameye aykırı olarak, oy birliğiyle İNCELENMEKSİZİN İADESİNE,Dava dosyasının, Mahkemesine gönderilmek üzere Yargıtay Cumhuriyet Başsavcılığına TEVDİİNE,  30.09.2024 tarihinde karar verildi.   