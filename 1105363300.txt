8. Ceza Dairesi         2024/25219 E.  ,  2024/9972 K. "İçtihat Metni" MAHKEMESİ	:Ceza DairesiSAYISI	: 2024/2317 E., 2024/2342 K.SUÇ	: 6136 sayılı Kanuna AykırılıkHÜKÜM	: İstinaf başvurusunun esastan reddiTEBLİĞNAME GÖRÜŞÜ	: OnamaYapılan ön inceleme neticesinde; sanık hakkında kurulan hükmün temyiz edilebilir olduğu, temyiz edenin hükmü temyize hak ve yetkisinin bulunduğu, temyiz isteminin süresinde olduğu, temyiz dilekçesinde temyiz sebeplerine yer verildiği, temyiz isteminin reddini gerektirir bir durumun bulunmadığı tespit edilmekle, gereği düşünüldü:I. HUKUKİ SÜREÇA. İlk Derece   İstanbul  1.Ağır Ceza Mahkemesinin, 26.04.2024 tarihli ve 2023/277 Esas, 2024/145 Karar sayılı kararı ile sanık hakkında 6136 sayılı Kanuna aykırılık suçundan, 6136 sayılı Kanun'un 12/2, 5237 sayılı Kanun'un 52, 53, 54 ve 58. maddeleri uyarınca 11 yıl hapis ve 60.000TL adli para cezası ile cezalandırılmasına, hak yoksunluklarına ve cezanın mükerrirlere özgü infaz rejimine göre çektirilmesine karar verilmiştir.B. İstinafİstanbul Bölge Adliye Mahkemesi 17. Ceza Dairesinin, 04.07.2024 tarihli ve 2024/2317 Esas, 2024/2342 Karar sayılı kararı ile sanık hakkında İlk Derece Mahkemesince kurulan hükme yönelik  sanık müdafiinin istinaf başvurusunun, 5271 sayılı Ceza Muhakemesi Kanunu’nun (5271 sayılı Kanun) 280/1-a. maddesi uyarınca esastan reddine karar verilmiştir.II. TEMYİZA. Temyiz SebepleriSanık Müdafiinin Temyiz İstemiSuçun unsurlarının oluşmadığına, yeterli delil bulunmadığına, ... cezanın alt sınırdan uzaklaşılarak belirlenmemesi gerektiğine ve buna yönelik ilk derece mahkemesince gerekçe gösterilmediğine, delil değerlendirmesinin hatalı yapıldığına, lehe hükümlerin uygulanması gerektiği, kararın usul ve esas yönünden hatalı olduğuna ilişkindir.B. Değerlendirme ve Gerekçe	Yargılama sürecindeki işlemlerin usul ve kanuna uygun olarak yapıldığı, aşamalarda ileri sürülen iddia ve savunmaların toplanan tüm delillerle birlikte gerekçeli kararda gösterilip tartışıldığı, eylemin sanık tarafından gerçekleştirildiğinin saptandığı, vicdani kanının dosya içindeki belge ve bilgilerle uyumlu olarak kesin verilere dayandırıldığı, eyleme uyan suç vasfı ile yaptırımların doğru biçimde belirlendiği, kolluk tarafından düzenlenen tutanaklar, kriminal raporlar, tanıklar ve mümzi tanık beyanları, savunma ve tüm dosya kapsamından olay günü sanığın kiraladığı ikamette çok sayıda 6136 sayılı Kanun kapsamında silah ve  silah parçaları ile silah üretmeye yarayan  ekipmanların ele geçtiği, sanığın böylece 6136 sayılı Kanun'a muhalefet suçunu işlediği, 5237 sayılı Kanun'un cezanın belirlenmesi başlıklı 61/1. maddesinde  belirtilen kriterler ile aynı Kanun'un 3/1. maddesinde ifade edilen cezada orantılılık ilkesi nazara alındığında ... cezanın alt sınırdan uzaklaşılarak belirlenmesinin ve dosya kapsamıyla örtüşen gerekçelerle takdiri indirim hükmünün  uygulama dışı   bırakılmasının   isabetli   olduğu  anlaşıldığından,  sanık müdafiinin temyiz sebeplerinin incelenmesinde hukuka aykırılık bulunmamıştır.   III. KARARGerekçe bölümünde açıklanan nedenle İstanbul Bölge Adliye Mahkemesi 17. Ceza Dairesinin  04.07.2024 tarih ve 2024/2317 Esas, 2024/2342 Karar sayılı kararında, sanık müdafi tarafından öne sürülen temyiz sebepleri ve 5271 sayılı Kanun’un 289/1. maddesi ile sınırlı olarak yapılan temyiz incelemesi sonucunda hukuka aykırılık görülmediğinden, 5271 sayılı Kanun’un 302/1. maddesi uyarınca Tebliğname’ye uygun olarak oy birliğiyle TEMYİZ İSTEMİNİN ESASTAN REDDİ İLE HÜKMÜN ONANMASINA, Hükmolunan ceza miktarı ile tutuklu kalınan süre dikkate alınarak sanık hakkındaki salıverilme talebinin  REDDİNE,Dava dosyasının, 5271 sayılı Kanun’un 304/1. maddesi uyarınca İstanbul 1. Ağır Ceza Mahkemesine, Yargıtay ilâmının bir örneğinin ise İstanbul Bölge Adliye Mahkemesi 17. Ceza Dairesine gönderilmek üzere Yargıtay Cumhuriyet Başsavcılığına  TEVDİİNE, 24.12.2024 tarihinde karar verildi.  